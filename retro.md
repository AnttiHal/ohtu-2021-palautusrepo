Retrospektiivitekniikat

Glad, sad, mad on yleinen retrospektiivitekniikka, jossa huomiot, muutokset ja ongelmat listataan edellä mainittujen kategorioiden alle käyttäen postit-lappuja tai soveltuvaa tietokoneohjelmaa. Listat ryhmitellään aihealueittain yhteen. Ryhmittelyn jälkeen tiimin kesken suoritetaan äänestys, jonka perustella valitaan muutama aihe, joista retrospektiivin aikana keskustellaan. 
Sad- ja mad-kategoriat käsittelevät negatiivisia asioita. Mad-kategoria käsittelee tiimin ulkoisia tekijöitä, joilla kuitenkin on vaikutusta tiimin toimintaan, kuten vaikkapa huono parkkipaikkojen saatavuus. Kesto on yleensä alle tunnin.

Start, Stop, Continue, More of, Less of Wheel on toinen tekniikka, jossa paperille piirretään viiteen sektoriin jaettu ympyrä, joihin kirjoitetaan sanat Start, Stop, Continue, More of ja Less of. Sen jälkeen kysytään kysymykset liittyen jokaiseen sektoriin:
•	Mitä meidän tulisi aloittaa tekemään?
•	Mitä meidän tulisi lopettaa?
•	Mitä työtä meidän tulisi jatkaa?
•	Mitä tulisi tehdä enemmän?
•	Mitä tulisi tehdä vähemmän?
Tavoitteena on herättää keskustelua kaikista kategorioista. 
Miniprojektin ensimmäisen sprintin jälkeen toteutimme retrospektiivin glad, sad, mad -tekniikalla. 
